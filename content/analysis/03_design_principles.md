---
Title: Design principles
Description: Rapportsida
---

Design Principles
=======================
Uppgiften går ut på att analysera tre webbplatser och deras designprinciper. 

Urval
-----------------------

Jag har valt att analysera tre olika typer av bloggar: en reseblogg, en modeblogg och en bokblogg. Jag ville jämföra olika typer av bloggar och se om det finns några likheter mellan alla, eller om det kan tänkas bero mer på vilken typ av slags blogg det är. 

Metod
-----------------------

För att göra min analys använde jag mig främst av informationen om olika designprinciper på https://www.canva.com/learn/design-elements-principles/ samt kursboken "The Principles of Beautiful Web Design".


Resultat
-----------------------

<b><a href="https://emmajhill.com" aria-label="emmajhill.com">emmajhill.com</a></b> - En modeblogg som har som syfte att ge tips och rekommendationer till läsarna. 

Designen är ganska enkel och minimalistisk med svarta, vita och gråa nyanser. Det finns mycket bilder som visar upp olika outfits. 
Jag tycker att det är en bra design för webbplatsens syfte då man vill visa upp mode och kläder. Hemsidan ger en känsla av elegans och minimalism. 
Jag tycker att webbplatsen känneteckas av repetition av färger, hierarki och balans.
Framsidan och undersidorna är väldigt lika, dock så har undersidorna samma skalor och storlek på bilderna, samt saknar de hiearkisk ordning. Färgerna är detsamma. 

<b><a href="https://www.nomadicmatt.com/travel-blog/" aria-label="www.nomadicmatt.com">www.nomadicmatt.com</a></b>

Webbplatsen är en reseblogg som har som syfte att ge diverse tips och rekommendationer om resor till läsarna. Designen är relativt färgglad på grund av dels färgerna man använt i designen men också på grund av att det finns en hel del bilder med mycket färg. Webbplatsen kännetecknas av mycket bild och färg. 

Jag tycker att det är en bra design för sidan. Inspiration till att resa ska ju vara något roligt och händelserikt och med färg så tycker jag man skapar den stämningen mer. Jag tycker att man allmänt har använt sig av balans, hierarki och repetition av färger på sidan. På framsidan så har man exempelvis använt sig av balans genom att inte ha för många bilder på en sida, utan man har växlat sidor och textblock osv. 

Framsidan och undersidorna är lite olika varandra, men färgerna är samma vilket ger ett enhetligt intryck. På en undersida har man exempelvis använt sig av hierarki för belysa den viktigaste texten på sidan för att sedan under texten ha subartiklar som man kan klicka sig vidare på för att läsa mer. 

<b><a href="http://kath-reads.com/" aria-label="kath-reads.com">kath-reads.com</a></b>

Det här en bokblogg som syftar till att ge läsarna tips och rekommendationer om böcker. Webbplatsen har en ljus, enkel design med mycket bilder och text.  
Jag tycker att det är en bra design då man tydligt förstår att det är en bokblogg utifrån bilderna. Den känns mer personlig än professionell tycker jag. Det inger en mer "mysig" känsla vilket  är passande för en bokblogg. 
Jag tycker att man främst använt sig av linjer och färger i designen och dessa repeteras i hela designen. Raka linjer används till exempel menyn och till alla bilder i inläggen. 
Alla undersidor är designade på samma sätt som framsidan, med samma färger. 


Analys
-----------------------

Modebloggen och resebloggen såg mer professionella ut än bokbloggen. Dessa två sidor var även större och vad jag kunde läsa mig till hade personerna bakom sidorna även företag. Skillnaderna kan säkert bero på att man vill lägga ner mer tid och pengar på design om man har en hemsida som man tjänar pengar på. Bokbloggen var den med mest enkel design och jag tycker inte man hade tänkt lika mycket på designprinciper där, då jag inte hittade lika många som på de två andra. Jag tycker att resebloggen var den som använt sig av designprinciperna på bästa sätt och det var även den som är den mest "kända" av webbplatserna. Modebloggen hade flera designprinciper men jag tycker inte att man har lyckats med designen riktigt lika bra, exempelvis så kändes den obalanserad ibland även om det såg ut som man försökt använda sig av balans i designen.


Min sidas desingprinciper skulle jag säga består främst av linjer och repetition av färger. Den kännetecknas främst av att den är färgstark. Färgschemat repeteras för både framsidan och undersidorna. Jag har använt mig av linjer och former för att skapa olika menyer på min teknologi- och rapportsida. Dock så har dessa sidorna menyer som skiljer sig åt, den ena sidan har endast linjer medan den andra har former. Jag har även väldigt mycket negativt utrymme som inte används till något speciellt, de flesta sidor ser ganska tomma ut. 
I likhet med resebloggen så har jag en lite mer färgglad design. Själva syftet med min sida är ju att vara en portfolio där jag tränar upp min färdigheter och jag har varit mer fokuserad på att lära mig nya saker och det tycker jag att jag har . 


Jag tycker att jag hade kunnat balansera upp sidan mer. Som jag tidigare nämnde är den ganska tom, till exempel hade jag kunnat lägga in fler bilder på vissa sidor som bara har text. Jag hade också kunnat använda mig av färre färger för att göra intrycket lite mindre rörigt. 

<b>Uppdateringar</b>

Jag gjorde en ganska stor uppdatering på designen. Jag ändrade mitt färgschema mycket då jag tycker att det var för mycket färger. Jag ändrade också undersidorna och lade till fler bilder vid menyerna så att det inte skulle se så tomt ut. Jag ville också ha mer balans och mindre negativt utrymme som inte användes till något. Jag använde mig även av en dashed-border runt menyn för att dra uppmärksamheten dit. Jag tycker det blev lite bättre, men jag hade absolut kunnat fortsätta utveckla sidorna med fler designprinciper. 

Referenser
-----------------------
Kursmaterialet på Canvas

Beaird, J., George, J., & Walker, A. (2020). The principles of beautiful web design, 4th edition. SitePoint.


Övrigt
-----------------------
<i>Skriven av: Madeleine Andersson</i> 
