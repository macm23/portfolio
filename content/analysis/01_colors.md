---
Title: Colors
Description: Rapportsida
---

Colors
=======================

Uppgiften går ut på att analysera tre hemsidor och kolla på vilken färg och typsnitt de har, samt diskutera de resultaten man har fått fram. 

Urval
-----------------------

Jag har valt att analysera tre nyhetssidor; SVT.se, Aftonbladet.se och Expressen.se. Jag valde dessa då jag ville jämföra hemsidor som är i samma kategori och se 
om det går att hitta liknande designval eller om det finns skillnader dem emellan.

Metod
-----------------------

Jag utförde analysen genom att använda mig av en "color picker" (ColorZilla) för att ta fram färgerna på hemsidorna och "Inspektera" verktyget för att se vilka typsnitt som fanns. 

Resultat
-----------------------


SVT använde sig av sans-serif fonter: Publik, Helvetica, Arial, Nimbus Sans L och Bitstream Vera Sans för h1 och h2. Jag kunde ej hitta någon font för h3. 

Nedan visas SVT:s färgschema: 

<table style="border-spacing: 4px; border-collapse: separate">
<tr>
<td style="height: 70px; width: 50px; background-color: #FFFFFF">
<td style="height: 70px; width: 50px; background-color: #EBEBEB">
<td style="height: 70px; width: 50px; background-color: #D8D8D8">
<td style="height: 70px; width: 50px; background-color: #333333">
<td style="height: 70px; width: 50px; background-color: #E02E3D">
</tr>
</table>

SVT:s hemsida:

![SVT](%assets_url%/img/SVT.png) {.small}


Expressen använde sig av sans-serif fonterna Siri, Helvetica, Impact, Roboto och Arial för h1 och h2. 
För h3 var det Arial, sans-serif. 

Nedan så visas färgschemat för webbplatsen: 

<table style="border-spacing: 4px; border-collapse: separate">
<tr>
<td style="height: 70px; width: 50px; background-color: #FFFFFF">
<td style="height: 70px; width: 50px; background-color: #FAFAFA">
<td style="height: 70px; width: 50px; background-color: #000000">
<td style="height: 70px; width: 50px; background-color: #FDF001">
<td style="height: 70px; width: 50px; background-color: #EA2F00">
<td style="height: 70px; width: 50px; background-color: #0075d6">
</tr>
</table>

Expressens hemsida: 

![Expressen](%assets_url%/img/Expressen.png) {.small}

Aftonbladet använde sig av sans-serif fonterna Verdana, Arial, och Helvetica för h2 och h3. Kunde ej hitta någon font för h1 specifikt. 
För resten av texten var det sans-serif fonterna Arial, Helvetica, Verdana och Geneva.

Nedan visas färgschemat:

<table style="border-spacing: 4px; border-collapse: separate">
<tr>
<td style="height: 70px; width: 50px; background-color: #FFFFFF">
<td style="height: 70px; width: 50px; background-color: #F7F7F7">
<td style="height: 70px; width: 50px; background-color: #000000">
<td style="height: 70px; width: 50px; background-color: #FFEB00">
<td style="height: 70px; width: 50px; background-color: #DD2C2F">
</tr>
</table>

Aftonbladets hemsida: 

![Aftonbladet](%assets_url%/img/Aftonbladet.png) {.small}

Hemsidorna var väldigt lika varandra i mångt och mycket. Alla hade någon form av röd färg och den användes på liknande detaljer på hemsidorna. Exempelvis använde man den för "Senaste nytt" artiklar.

Webbplatsernas övriga färger var lika med. Nyanser av vitt, grått och svart gick att hitta hos alla. Expressen och Aftonbladet hade dock loggor med gul färg som stack ut och Expressen hade även rött i sin logga. Aftonbladet använde sig av den röda färgen i menyn medan Expressen och SVT hade borders vid menyn som var blåa respektive röda. 

Webbplatserna hade också gemensamt att de använde någon typ av sans-serif som typsnitt för all text, förutom Aftonbladet och Expressen som hade serif text i sina loggor. Hemsidorna använde sig också på olika sätt av fet och kursiv stil. SVT var den enda som inte använde sig av kursiv stil.


Analys
-----------------------

Jag tyckte inte riktigt att någon hemsida passade in på bara ett färgschema, utan de ser ut att vara mer av en blandning. Exempelvis så tycker jag att Expressen lutade lite åt att vara ett triadiskt färgschema, SVT ett monokromatiskt och Aftonbladet någonstans mitt emellan. 

Jag tror att anledningen till att alla sidor i någon kapacitet använder sig av färgen röd är på grund av att det är en färg som drar uppmärksamhet till sig. Den används ju exempelvis vid 
varningsskyltar och varningstexter i vardagen. Det är en färg som vi är vana vid att belysa något som är viktigt. Med tanke på att det är nyheter som dessa sidor förmedlar så vill de visa att den information som finns på sidorna är viktig och man vill dra uppmärksamhet till den. Gul användes på två av sidorna och det är också en färg som drar uppmärksamheten till sig, eftersom den likaså används vid exempelvis varningar. 

Alla sidor såg väldigt lika ut. Aftonbladet och Expressen var väldigt lika i färgerna i och med att de även hade varsin färgglad logga. De använde sig även av stor "EXTRA"
text i kursiv stil för att belysa något extra viktigt som hade hänt. SVT hade däremot inte det. 

Alla hemsidor använde sig av flera fonter beroende på vad användarna som är inne på hemsidorna kan se på sin dator. Det de alla hade genemsamt var att de hade med Arial som ett val. De var alla sans-serif, vilket jag utgår beror på att man vill att den ska vara så läsbar som möjligt och sans-serif fonter är bra att ha på mindre skärmar då serif kan göra det svårare att läsa texten där (boken). Fet stil användes också i olika kapacitet till rubriker för nyheterna. Expressen var den sida som verkade använda störst textstorlek med en fet stil till sina rubriker, medan SVT hade minst textstorlek. Jag tror att man använder sig av större textstorlek och fet/kursiv stil för att dra uppmärksamhet till innehållet. 

Jag tror även att man vill ha en ganska minimal design då man använder sig av mycket bilder istället, vilket adderar färg åt webbplatserna. Expressen och Aftonbladet har dessutom reklam på sina sidor. 

Aftonbladet och Expressen stack ut lite mer med sina designs eftersom att de har fler färger. De använde sig även av större textstorlek och fetare/kursiv stil, vilket i kombination bidrog till ett mer stressat intryck. SVT använde också större textstorlek, dock inte lika stor som de andra. De hade endast fet stil på sina rubriker och hade överlag en dovare färgskala. Det gjorde att jag fick ett mer lugnt och seriöst intryck av hemsidan. 

Jag tror att Aftonbladet och Expressen fokuserar mer på att förmedla nyheter på ett sätt som väcker uppmärksamhet och det tycker jag de lyckas med, medan SVT är statligt vilket gör att de antagligen vill förmedla nyheterna så opartiskt som möjligt.


Referenser
-----------------------
Kursmaterialet till uppgiften på Canvas, "The principles of Beautiful Web Design”


Övrigt
-----------------------
Skriven av Madeleine Andersson 
